# 0.0 Nazariya

## 0.0.0 Kirish

Har qanday tizimni loyihalashda, yetakchilar o’zlarining qarorlarini ma'lum bir nazariya bilan qo'llab-quvvatlashlari kerak. Nazariyalar - dizayn maqsadlari, modellari va simulyatsiyalarining ma'lum bir sohada birlashtirilishini va kengaytirilishini ta'minlashda katta ahamiyatga ega.

Bu qanchalik chalkash tuyulmasin, har qanday tizim dizayner tomonidan yaratilgan yoki oldingi dizaynerlarning usullaridan meros bo'lib qolgan kamida bitta nazariyaning ta'siriga uchraydi. Ta'sir qiluvchi nima yoki kim bo'lishidan qat'iy nazar, dizayner  o'zi amal qiladigan nazariyani to'liq tushunishi juda muhim, aks holda bu ularning dizaynini doimiy ravishda o'zgaruvchan va kengayib borayotgan borliqga moslashish uchun kengaytirish asnosida kelajakdagi qarorlariga salbiy ta'sir qiladi.

Har qanday nazariya qanchalik sodda bo'lsa, boshqa dizaynerlar uchun moslashish va uni asl dizaynerning orzularidan tashqari imkoniyatlarini kengaytirish osonroq bo'lishini erta angladim. 
Koinotni tushunib bo'lmaydigan darajada murakkab deyuvchilardan ko’ra, uni sodda andaza ustiga qurilgan deb qabul qiluvchilar, uning go’zalligidan bahramand bo’lishlari ancha osonroq.

Koinot haqidagi nazariyani - omon qolish, evolyutsiya va zavqlanish hissi haqidagi har xil hikoyalar bilan boyitib, hayotdagi maqsadni yanada aniqlashtirishi mumkin.

## 0.0.1 Javob Topish

Yoshligimda maktabda o'qish bilan muammolarim bor edi. Menga o'rgatilayotgan hech nima aniq ma'no kasb etmayotgan edi. Menga shunday tuyulardiki, maktabdagi barcha o'quvchilar ularga o'rgatilayotgan bilimni chindan idrok qilish, aslini so'roqga tutish va maqsadini aniqlashtirish o'rniga yodlash va imtihon davomida (chuqur fahmiga yetmay turib) aytib berish haqida ko'proq qayg'urayotgandek edi.

Yoshliginmda yaxshini yomondan, haqiqatni yolg'ondan va maqsadlini maqsadsizdan ajrata olish uchun sehrli formula kerakligini anglab yetdim. 

Maktab davrimda turli nomlar bilan masxara qilishar edi. Lekin, men buni e'tiborga olmas edim, chunki qalbim, aqlim va vujudim butun koinot savollariga javob topish bilan band edi. Shunday qilib, dunyoni ishlarini menga izohlab bera oladigan nazariya ustida izlanishni boshladim. 

Javoblarni izlayotganingzda, qalbingiz va aqlingizni barcha imkoniyatlar uchun ochishingiz muhimdir. Hech qanday ijtimoiy yoki milliy tuzulmalar, sizni koinot haqiqatini izlashdagi salohiyatingizni chegaralashiga va javoblarni har qanday yerdan izlashdan to'xtatishiga yo'l qoymang. 

Ko'p yillik izlanishdan so'ng, menga o'xshagan oddiy inson uchun har qanday narsani oddiy tushuntira oladigan nazariyani o'ylab topdim. Uch-Tabiyatlik xossasi deb atadim.

## 0.0.2 Uch-Tabiyatlik Xossasi
Uch-Tabiyatlik xossasi bu dunyoda har qanday narsa 3 xossadan iborat deydi. Bular bog'liqliklar, maqsadlar va namoyish etuvchilar. Sistemaning jon saqlashi, taraqqiyoti va baxtiyorligida har bir xossa muhim ahamiyat kasb etadi.

Keling bu xossalar haqida gaplashamiz.

### 0.0.2.0 Maqsad

Atrofimizdagi har bir narsaning maqsadi bor. Yaratuvchisining nazarida har bir mavjudot aniq maqsad uchun yaratilgan. Biz mashinani bizni A joydan B joyga olib borish uchun ishlab chiqamiz. Finjonni ichish, idishni ovqatlanish va oyoq kiyimini yurish uchun ishlab chiqamiz. Har bir narsa andozasini shakllantiradigann va yaratilishga ehtiyoj tug'diradigan asosiy maqsadga ega. 

### 0.0.2.1 Bog'liqlik
Har qanday sistema u yoki bu tashqi resursga bog'liq bo'ladi. Misol uchun, biz biologik sistema o'laroq jon saqlashimiz uchun oziq-ovqat va suvga ehtiyojimiz bor. Kompyuter sistemalari elektr quvvati va shunga o'xshash resurslarga bog'liq. Muhimligi va ta'siridan, katta yoki kichikligidan qat'iy nazar, har qanday funksiya qandaydir tashqi ehtiyoji mavjud.  


### 0.0.2.2 Taqdim Etuvchi
Har qanday sistema boshqa sistemalar aloqa qila olishi va imkoniyatlaridan foydalana olishi uchun o'zini taqdim eta olishi kerak. Lekin boshqa sistemalar bog'lana olishlari uchun, o'zini taqdim eta olish xususiyatiga ega bo'lish kerak. Misol uchu, elektr rozetkalari boshqa sistemalar elektr quvvatiga ulana olishlari uchun taqdim etuvchi qavat sifatida xizmat qiladi. Benzin shahobchalari yer ostida benzin saqlaydigan baklarni taqdim qilish qavati hisoblanadi.

![Theory Diagram](Resurslar/Nazariya/The%20Theory.png "")

### 0.0.3 Hammasi Bog'langan

Atrofimizdagilarga teranroq nazar tashlaydigan bo'lsak, barcha ko'rayotganlarimiz bir-biriga bog'liq ekanini ko'ramiz. Buning yaqqol misoli tabiyatdagi ovqat zanjiri. Ko'katlar o'sishi quyoshga bog'liq, chigirtka ko'kalamzorda oziqlanadi va qurbaga uni ov qiladi, ilonlar esa qurbaqa bilan oziqlanadi va hokazo.

Ozuqa zanjirining har bir azo'si bog'liqlik, maqsad va taqdim etuvchi funksiyalarini bajaruvchi sistemadir.


![Theory Diagram](Resurslar/Nazariya/The%20Theory-0.0.3.png "")

Kompyuter sistemalari ham hayotimizning aksi bo'lgani uchun, bu sistemalar ma'lum bir amaliyotni bajarish uchun u yoki bu sistemaga bog'liq bo'lishning cheksiz zanjirini ko'rsatadi. Oddiy mabil dastur ma'lumotlarni saqlash uchun _backend_ sistemasiga bog'liq bo'lishi mumkin. Lekin _backend_ dasturi bulutli-texnologiyalarda bu ishni qilish uchun foydalanayotgan bo'lishi mumkin. Va nihoyat, bulutli-texnologiyaga asoslangan sistema esa file sistemalarda sodda saqlash amaliyotini bajarish uchun foydalanayotgan bo'lishi mumkin. 

### 0.0.4 Takrorlanuvchi Andaza
Jismlarning Uch-Xossalik nazariyasi bir vaqting o'zida eng kichik va eng katta systemalar uchun qo'llasa bo'ladi. 
Mavjud har bir sistema checksiz ravishda 3 bo'limga bo'lib ketish mumkin. Buni takrorlanuvchi andaza deb atayman.  

Misol uchun, koinotda mavjud eng kichkina element atomning neytronini ichidagi kvarklar hisolblanadi. Bu kvarklar ham 3 qismdan tashkil topgan: ikki pastgi va bir tepa kvarklar. Ozgina kattaroq kenglikda qarasangiz, bu kvarklar yashaydigan kattaroq sistemaga ham uch qismdan iboratligini ko'rasiz: elektron, proton va neytron. 

![Theory Diagram](Resurslar/Nazariya/The%20Theory-0.0.4.png "")

Atomlar sistemasidan chiqib quyosh sistemasiga e'tibor bersak, bu andaza katta kengliklarda ham o'zini takrorlashini ko'ramiz. Bizning quyosh sistemamiz quyosh, sayyoralar va oylardan tashkil topgan. Va ular atomlar sistemasi kabi bog'liqlik, maqsad va taqdim etuvchi qolipiga quyidagidek mos keladi: 

![Theory Diagram](Resurslar/Nazariya/The%20Theory-0.0.4%202.png "")


Yana kengroq, miqyosda nazar tashlasak, galaktikalar chang, gaz va qora materiyadan tashkil topganini ko'rishimiz mumkin.

Uch-Xossalik tabiati hayotimizning har jabhasida o'zini namoyon etishini ko'rishimiz mumkin. Koinotdagi har bir mavjudot atomning ichki qismlaridan tortib quyosh sistemalari va galaktikalar ham ushbu qoidaga bo'ysinadi. 


