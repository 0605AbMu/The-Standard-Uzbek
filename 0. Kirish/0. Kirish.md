# Kirish

Bu - Me'yor. Dasturlash sohasida, ko'p yillik tajribaning jamlanmasi. Man buni sizga ilming keng sarhatlarida o'z yo'lingizni topishingiz uchun yozdim. Me'yor mukammal emas va hech qachon bo'lmaydi ham. Bu dasturlash sohasida doimiy rivojlanishni namoyon etib turadi. Garchi bu bir inson tomonidan yozilgan bo'lsada, man hayotim davomida uchratgan va o'rgangan yuzlab insonlarning fikrlar jamlanmasidir.

Me'yor ko'plab turli dasturchilarning yillar davomida yig'gan, umumiy qaraganda asrlarga teng tajribasini o'zida jo etadi. Dunyoni kezib, turli sohalarda ishlar ekanman, turli xil dasturchilar bilan ishlash imkoniyatiga ega bo'lganman. Ba'zilari har bir ishning ikir-chikir tafsilotlarigacha e'tibor beradigan telba olimlar edi va boshqa birlari yakuniy natijaga eltuvchi vositalardan ko'ra, natija haqida qayg'uruvchi tadbirkor dasturchilar edi. Boshqa o'rganganlarim qatorida, ularning barchasidan, boshqa dasturchilarni ruhlantirib yo'lini yorituvchi va ular amal qilishi mumkin bo'lgan sodda dasturlash ko'rsatmasi nima ekanligini o'rganganman. Shuning uchun, man bu Me'yorni yozdim, vaqti kelib dunyoni yaxshi tarafga o'zgartiruvchi dasturiy yechimlarni qiyinchiliksiz topa olishingiz uchun yo'lchi yulduz sifatida xizmat qilishidan umidvor bo'lib. 